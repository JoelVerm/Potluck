# Product research

Om het juiste product te kunnen maken, is veel onderzoek nodig. Je wilt niet alleen weten wat je klant zegt dat die wil, maar ook wat die daarmee nu eigenlijk bedoelt. Ook als je al iets hebt gemaakt wil je feedback om nog verbeteringen aan te kunnen brengen.

Het DOT framework geeft goede startpunten voor zo'n onderzoek. Ook reikt het allerlei onderzoeksmethoden aan, die ik ook heb toegepast voor mijn eigen project.

## Aanleiding

Op ons studentenhuis gebruiken wij Elfsh. Dit is een website waar je kunt bijhouden hoe vaak iedere bewoner kookt. Ook kun je de kosten van een maaltijd verrekenen. Dit is een heel handig systeem, maar Elfsh zelf is redelijk onhandig in gebruik. Ook is het erg oud, en wil de developer het graag offline kunnen halen. Daarom wil ik een alternatief bouwen.

## Analyse van het bestaande systeem (Library)

Aangezien ik het bestaande systeem wil vervangen, moet ik eerst weten welke functies dat allemaal heeft. Elfsh is een redelijk eenvoudig systeem, dus een lijstje met functies is gauw gemaakt.

- Een gebruiker kan zich aanmelden met een e-mailadres en wachtwoord.
- Een gebruiker kan aangeven of die kookt of mee eet.
- Een gebruiker kan aangeven of er vrienden komen eten.
- Een gebruiker kan transacties toevoegen met bedragen aan geld en kookpunten.
- Een gebruiker kan mensen aan hun studentenhuis toevoegen.

Al deze functies worden direct toegevoegd aan de user stories in [What and for who.md](What%20and%20for%20who.md).

## Gesprek met de gebruikers (Field)

Als huisgenoot komt het gesprek wel eens op Elfsh en wat mensen daarvan vinden. Omdat ik dit projectidee had, heb ik de afgelopen tijd wat doorgevraagd om duidelijker te hebben wat ze precies wilden. Hierbij heb ik de nadruk gelegd op de manier waarop zij het programma gebruiken, in andere woorden user stories.

Hier zijn de volgende puntjes uitgekomen:

- Ik wil graag kunnen zien wie er aanwezig is. Dat gebeurt nu met een fysiek whiteboard, maar dat klopt vaak niet omdat mensen het vergeten bij te werken. Daarom wil ik het graag online kunnen doen.
- Ik wil de boodschappenlijst kunnen zien bij de transacties. Die staat nu op de deur, maar ik vergeet steeds wat ik mee moet nemen als ik in de supermarkt ben.
- Ik wil mijn dieetwensen toe kunnen voegen. Als ik kook is het anders heel onhandig om het lijstje te checken, en ik kan dat niet allemaal onthouden.
- Elfsh heeft een vervelende UI, waarbij het hele scherm vol staat met knopjes. Dit wil ik graag eenvoudiger hebben.
- Soms reserveren huisgenoten al tot ver in de toekomst kookbeurten. Dat is niet echt eerlijk, omdat zij dan vaak heel makkelijk veel kookpunten krijgen. Daarom moet deze functie eruit.

De rest van de puntjes komt voor het grootste deel overeen met wat hierboven al staat. Daarom heb ik alles samengevat, en de user stories hiermee verder uitgewerkt.

## Prototype (Workshop)

Om de user stories te kunnen testen, heb ik een prototype gemaakt. De frameworks die ik van plan was te gebruiken zijn eenvoudig genoeg om daar heb prototype al in te kunnen maken. Daarom lijkt het al veel op de uiteindelijke applicatie. Maar dat is het nog niet, en gelukkig is de opzet flexibel genoeg om nog veel aan te passen.

## Gebruikerstest (Showroom)

Het gemaakte prototype laat ik testen door de eindgebruikers. Ik zet de applicatie tijdelijk online, en vraag hen om de app te gebruiken in plaats van het oude systeem. Terwijl ze dat doen, kijk ik of er plekken zijn waar ze vastlopen. Daarna bespreek ik wat ze er van vonden en of ze zelf nog verbeterpunten hebben. Die neem ik mee in het verdere proces, waarbij ik het prototype aanpas en de test opnieuw uitvoer, net zolang totdat er geen grote verbeterpunten meer zijn.

Als uitkomsten van deze test heb ik de volgende punten:

- Deze test moet ik nog uitvoeren...
